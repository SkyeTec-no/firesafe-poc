---
title: Firesafe GPG Mortar
slug: firesafe-gpg-mortar
country: norway
categories: 1111,11121,11122,11123
keywords: GPG,Enkelt kabel,Singel kabel,Kabelbunt,El 120
---
## Generell beskrivelse

### FIRESAFE GPG MORTAR

GPG er et pulver som består av gips, perlite og glassfiber som ved tilsetting av vann blir til en hvit branntettemasse i flytende eller stiv konsistens. GPG er en gipsbasert hurtigherdende branntettemasse med god mekanisk styrke og god lydisolsjon. GPG har en god varmeledningsevne selv i små tykkelser rundt alle tekniske installasjoner, noe som gjør at den isolerer mot varmepåvirkninger. GPG er volumøkende ved herding og har god vedheft til alle bygnigsmaterialer. GPG benyttes i hovedsak for branntetting av store eller små hull og åpninger rundt tekniske installasjoner samt tomme utsparinger i vegger, dekker og tak av murte/støpte eller gipsplatekonstruksjoner med brannmotstand inntil EI 240 minutter med tykkelser som angitt i produktdokumentasjon. 

Produktets anvendelsesområde er kategori Z2; innendørs med luftfuktighet lavere enn 85 % RH, temperatur ikke under 0°C, beskyttet mot regn og UV-stråling.

### MONTASJE

GPG tilsettes i en bøtte fylt med litt vann i bunnen, massen blandes med murerverktøy eller vispes i ca ½ minutt med en drill til en jevn blanding i ønsket konsistens. Initiell herdetid etter NS-EN 480-2 er 75 minutter, men kan variere avhengig av blandingsforholdet mellom vann og GPG. Det kan tilsettes FS retarder for å utsette herdetiden. Stiv blanding gjøres med 4 deler GPG og 1 del vann. Flytende blanding gjøres med 2 deler GPG og 1 deler vann.

Utsparinger må renses for støv og smuss før branntetting. Metallrør skal alltid rustbeskyttes før tettingen utføres. Det bør tapes rundt utsparinger med maskeringstape for et
pent sluttresultat.

GPG-massen monteres i henhold til tabeller for aktuell
brann motstand, konstruksjon og installasjoner vist i denne
monterings anvisningen.

**Ved branntetting av hulldekkeelemente så er løsning
angitt i Byggedetalj 520.342 – oktober 2014, pkt 25.**


Alternativt kan gjennomføringen tettes på oversiden og
undersiden av dekkeelementet. Flensene på elementet
må i så fall minst ha den samme tykkelsen som branntette-
massen må ha for å oppnå krevd brannmotstand.

### KORROSJONSBESKYTTELSE

Ved all branntetting rundt uisolerte metalliske rør er det viktig
å påse at rørene har tilstrekkelig korrosjonsbeskyttelse for det
aktuelle miljø de er montert i. Dette fordi fuktighet/kondens
lettere kan oppstå ved og rundt en branntetting. Rørlegger
sørger normalt for korrosjonsbeskyttelsen.

### SIKKERHETSFORHOLD

Firesafe GPG oppfyller kravene i GEV og resultatet samsvarer
med EMICODE klassen EC 1PLUS. Produktet oppfyller også
kravene i den ISO 16000 baserte M1 klassifikasjonen. Det er
ingen helserisiko eller sikkerhetsproblemer.

### LAGRING

Lagres tørt og frostfritt. Lagringstiden er nærmest ubegrenset.

### TEKNISK INFORMASJON

For annen teknisk informasjon, se produktdatablad for
FIRESAFE GPG MORTAR.
